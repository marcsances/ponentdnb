---
layout: article
key: entrevista-maldito-maldows
title: "Ponent DnB Talks: Entrevista amb Maldito Maldows"
tags:
- Entrevistes
article_header:
  theme: dark
  type: overlay
  background_image:
    src: /images/maldito-maldows.jpg
excerpt: Fusionant ritmes en les seves cançons i amb influència de la IA en els seus vídeos, Maldito Maldows porta el rap a un altre nivell mesclant-lo amb la força del Drum and Bass.
---

Avui parlem amb [Maldito Maldows](https://instagram.com/malditomaldows), raper de Lleida.

Juntament amb el productor [Argibtzz](https://www.instagram.com/argibtzz/), el seu darrer projecte, [Drum And Bless](https://www.instagram.com/p/C6geMGMNYyS/), suposa una fusió total de ritmes electrònics que surt fora dels límits del rap i el combina amb la intensitat del Drum and Bass i el mescla amb influències d'altres gèneres.

<div>{%- include extensions/youtube.html id='h2II_8vUpJ4' -%}</div>

### **Com i quan va néixer el projecte?**

**Maldito Maldows**: Ja havíem fet algun tema de DnB, el primer tema el vam fer sobre el 2009, però aquest projecte va nèixer l'octubre de l'any passat. Sempre m'havia agradat el moviment rave, de la música electrónica, l'ambient de UK, i amb Argibtzz teniem ganes de fer alguna cosa diferent.

D'altra banda, a l'hora de fer els vídeos per als nostres clips, portava molta feina agafar planos amb la càmera, traure clips. Aleshores, com fa dos anys va sortir tota aquesta revolució de la IA generativa, vaig provar a utilitzar-la per a crear els video clips, l'hi vaig ensenyar al Argibitzz, i li vaig dir "hostia, mira com queda això", podem  fer com un projecte sol de Drum and Bass en què els vídeos siguin tots passats per intel·ligència artificial.

### **Com va començar la teva relació amb Argibtzz?**

**Maldito Maldows**: Ens vam conèixer a La Caparrella, al cicle d'imatge, producció i so, i ell ja em tenia vist del rap, jo vaig descobrir que produïa genial i vam començar a treballar junts i a fer temes i temes i portem així fins els nostres dies.

### **Com va sorgir l'interés en crear temes amb Drum and Bass?**

**Maldito Maldows**: Sempre ho havia tingut en ment, de què volia fer el pas. De rap sempre en seguiré fent, però el DnB em dona permet experimentar d'unes maneres que el rap no em permet, i la energia que transmet el DnB també em va motivar a donar el pas.

### **Com valores l'estat de l'escena DnB a Catalunya?**

**Maldito Maldows**: Va millorant cada cop més, cada vegada la gent s'està activant més. Però aquí a Catalunya tira molt més el techno, aquí normalment només sents o reggaeton o techno, en canvi quan baixes al sud, a Andalusia, sents breakbeat, ragga jungle... bé, i també sevillanes òbviament _(riu)_.

Però poc a poc va millorant, i espero que amb la moguda aquesta de Ponent DNB pugi també la cosa a Lleida.

### **Teniu algun referent a l'hora de produïr temes?**

**Maldito Maldows**: Ens inspirem en diferents artistes, jo tinc en ment [Chase & Status](https://open.spotify.com/artist/3jNkaOXasoc7RsxdchvEVq?si=a9104cdfd36242c4), [Mefjus](https://open.spotify.com/artist/54qqaSH6byJIb8eFWxe3Pj?si=63a576bacec14074), [The Prototypes](https://open.spotify.com/artist/7F6nxkPQrlh4qWDetjgnpX?si=714d7e3e2f3f4cf9), però cada cançó és una història diferent. Fins i tot hem agafat inspiració del reggaeton, del dancehall, fins i tot de la moguda mexicana agafem coses.

Però cada cançó és una història diferent. No ens centrem en copiar l'estil d'un artista, sinò que potser combinem idees i diem "doncs m'agrada el baix d'aquesta cançó", i el posem.

### **Cap on voleu progressar el projecte?**

**Maldito Maldows**: La idea és expandir el projecte, volem col·laborar amb gent de Catalunya, Espanya, fer el màxim "junteo" que es pugui, fer remixos amb productors i que els DJs punxin els nostres temes. La idea és no parar.

### **Creus que a Lleida es fa prou per promoure la cultura urbana i donar suport a artistes en creixement?**

**Maldito Maldows**: Gens. Són molts anys al peu del canó i tens que estar molt al darrere perquè et facin cas. No sé, potser parles amb algun altre grup i ha tingut més sort i et diu que li va molt bé, però crec que la ciutat no et dona moltes eines per evolucionar.

### **Quins temes del teu projecte creus que han anat millor?**

**Maldito Maldows**: Els tres últims, que són col·laboracions, amb el [Pequeño Rodríguez](https://www.youtube.com/watch?v=xPB4Lume_tA), el [Marc Vi](https://www.youtube.com/watch?v=2rtuG-Mh9CA) i el [Neptú](https://www.youtube.com/watch?v=h2II_8vUpJ4). Amb el Pequeño Rodríguez i el Neptú no havia treballat mai i han quedat molt bé.

Amb el Pequeño Rodríguez hem provat a fusionar el flamenco amb el Liquid DnB i queda genial. I ara la producció amb el Neptú, va sortir fa poc, i ha quedat genial també.

### **Moltes gràcies pel teu temps! Vols afegir alguna cosa?**

Gràcies a vosaltres, i enhorabona pel projecte de Ponent DNB perquè mola molt la moguda que esteu fent. Estarem en contacte!

### Entrevista't amb nosaltres!

A Ponent DNB volem conèixer artistes i talent local, de Drum and Bass i Bass Music. Si ets DJ, productor o simplement tens alguna cosa que explicar-nos, [contacta amb nosaltres](/contact.html) i et donarem detalls del funcionament.
