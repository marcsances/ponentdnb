---
layout: article
key: entrevista-miquel-martinez
title: "Ponent DnB Talks: Entrevista amb Miquel Martínez"
tags:
- Entrevistes
article_header:
  theme: dark
  type: overlay
  background_image:
    src: /images/miquel-martinez.jpeg
excerpt: Avui iniciem la nostra sèrie d'entrevistes amb artistes locals entrevistant a Miquel Martínez, membre del col·lectiu Eatcolts juntament amb en Jan.
---

Avui iniciem la nostra sèrie d'entrevistes amb artistes locals entrevistant a [Miquel Martínez](https://www.instagram.com/iamikee.02/), membre del col·lectiu Eatcolts juntament amb en Jan. Resident a Balaguer, amb un gran interès per la música electrònica, es va iniciar vora els 12 anys quan va descobrir FL Studio i va començar a produïr EDM.

Fa uns quatre anys, poc abans de la pandèmia, va descobrir l'escena UK (DnB, UK Garage, Bassline...) i s'hi va enganxar, dedicant-se ara a produïr de forma gairebé exclusiva en aquests gèneres.

###  **Què és el que et va cridar l'atenció de l'escena UK i et va motivar a fer el pas?**

**Miquel:** Socialment, em va cridar molt l'atenció perquè, almenys a UK, el Drum and Bass desprèn una aura, amb la forma de vestir, de viure la festa, el "mode rave" que es munten unes festes amb soundsystem i "aspavil", desprèn una aura que et donen ganes de tirar-te de cap i viure-ho.

I musicalment, jo abans venia molt del dubstep i el riddim, i em va sorprendre molt el Drum and Bass perquè té (entre cometes) les mateixes característiques que el dubstep, en què tots dos són full bass, però el DNB dona molt més joc a l'hora de fer percussió, no és tan lineal com el dubstep, és menys monóton.

###  **Què opines de l'estat de l'escena DnB?**

**Miquel:** Trobo que "farà un pet", però no en l'àmbit local, fara un pet jo crec que mundial. Vaig dir abans de cap d'any, que 2024 seria l'any del Drum and Bass, no sé si ja ho està sent, però tinc moltes expectatives.

Però pot ser que peti globalment, i que a nivell nacional no peti tan fort, perquè aquí som molt oberts però també molt tancats. Si tenim alguna cosa fora de la música urbana és el techno, i també tenim una cultura molt _makinera_. Tenim una cultura més de techno, però no obrim la ment a altres coses, pot ser que funcioni el DnB, però no ho tinc tan clar.

###  **Efectivament, i sobretot a Catalunya, València, on teníem influència de la _ruta del bakalao_ i el _makina_. Però després te'n vas cap al sud i a Andalusia el breakbeat té molta potència i ha portat una mica de gent a la cultura DnB, no creus?**

**Miquel:** Hi ha el breakbeat, correcte, no hi queia. Realment allí el breakbeat té molta més sortida que el techno, jo vaig sovint a Andalusia a estiuejar, i els meus cosins m'ho diuen, que allà el breakbeat tira moltíssim.

###  **Al final de la mateixa forma que a UK el jungle va confluir en DNB, a Andalusia també hi ha hagut el traspàs des del breakbeat. I, en canvi, a Catalunya, potser podem explicar que ens hàgim mogut del makina cap al hard techno.**

**Miquel:** També et dic que crec que acabarà esclatant (el DnB a Catalunya), al final som de sang calenta, sang mediterrània, i volguem o no escoltem reggaeton.

I el reggaeton ja ho has vist que estem derivant en [moltes cançons amb Drum and Bass...](https://www.youtube.com/watch?v=BbZi8xGMyuM)

###  **S'està tornant més comercial.**

**Miquel:** Realment, a la gent del nostre món, ens pot arribar a "fotre" una mica, que aquests artistes vinguin una mica al nostre món.

Però penso també que està bé, que s'obri una mica la ment i es pugui descobrir. Al final el DnB a Anglaterra no és només ravero, també hi ha música més comercial.

###  **Has tingut actuacions destacades?**

**Miquel:** En general els bolos han sigut més aviat comercials, punxant a llocs com la Transsegre on evidentment no posaràs Drum and Bass, ni que t'estiguis morint de ganes.

Però he de dir que dubstep si en vaig posar.

###  **Què vas posar?**

**Miquel:** Uf, costa recordar. Algun tema de [Must Die!](https://open.spotify.com/artist/4aBx7mA6lUOVhEsjokZrXb?si=vEwJP8wLRby6Q1AvWQiguQ) i algun edit de SoundCloud, que sempre funcionen.

###  **Recentment van sortir els premiats als [Drum and Bass Awards](https://www.drumandbassawards.co.uk/). Què n'opines?**

**Miquel:** Realment era d'esperar, estem dins del Drum and Bass, però això no t'impedeix que es faci comercial. Dins del món de l'EDM, hi ha artistes increïbles, que fan temes brutals, però clar, tens al Martin Garrix al número 1, i realment no ha tret gran cosa, però és Martin Garrix.

Què ha passat amb el [Baddadan](https://www.youtube.com/watch?v=-AIWNRj_eM0)? Doncs realment és un bon tema, però d'aquest 2024 n'hi ha de molt millors...

###  **Doncs anem a fer nosaltres els nostres DnB Awards... quin és el millor productor per a tu?**

**Miquel:** [Skrillex](https://open.spotify.com/artist/5he5w2lnU9x7JFhnwcekXX?si=WmUEE8HcT7e7pW2uvYIXGQ). A més a més, quan deia que el 2024 seria l'any del DNB, ho vaig acabar de confirmar amb Sonny i [Fred Again](https://open.spotify.com/artist/4oLeXFyACqeem2VImYeBFe?si=68jwwB2ESD678aBvT5PwMQ), i el boig del [Four Tet](https://open.spotify.com/artist/7Eu1txygG6nJttLHbZdQOh?si=b97f023b80d74709). Skrillex faci el que faci és tendència. Va sortir amb el dubstep amb el [Bangarang](https://www.youtube.com/watch?v=YJVmu6yttiw) el 2012, va petar, després va sortir amb [lo de Jack Ü](https://open.spotify.com/track/66hayvUbTotekKU3H4ta1f?si=583f1dffbb654279), tot el Big Room, va petar. I ara també [amb el Fred Again](https://www.youtube.com/watch?v=7z25ZZ3DHds), que no sé com ha explotat tant el Fred Again.

I (Skrillex) ha tret ara aquests [temes de Drum and Bass](https://open.spotify.com/track/6aE1kHca8lxdIDMgZwAwfJ?si=e0610be185844a6d). Acabarà petant, per què són ells els que manen a la indústria sencera.

Després potser no tenen tantes reproduccions com altres, però els que porten les tendències són ells.

###  **I si haguessis de triar un productor de DnB, amb qui et quedaries?**

**Miquel:** [Kanine](https://open.spotify.com/artist/1KiNUGL3r0GgyLwqYCY1yV). I també K-Motionz, que ha tret un [EP increïble](https://open.spotify.com/album/4yccPbKmWJOLWNIbu9qX6i?si=bua61DcVR1OHvtXAThpRoQ).

###  **I una última pregunta: quins consells donaries a algú que es vulgui iniciar en el món de la producció?**

**Miquel:** Que tingui temps. No li diré mai que es posi en una acadèmia com vaig fer jo, que penso que em vaig equivocar molt. Aprendràs igualment tu sol, fotent-li hores, agafant temes i reconstruint-los, aprenent com es fan les coses i dedicant-hi temps.

També cal tenir una mica d'oïda, instint i vocació, no diria talent, però t'ha d'agradar.

###  **Alguna darrera cosa que vulguis afegir per als nostres lectors?**

**Miquel:** Ara que vosaltres heu començat amb Ponent DNB, no dic que tots ens fem socis però sí estaría bé posar el nostre granet de sorra i ajudar-nos els uns als altres. Entre tots podem fer moltes coses i com més siguem millor ho passarem.

###  **Moltes gràcies pel teu temps Miquel!**

**Miquel:** A vosaltres!

### Entrevista't amb nosaltres!

A Ponent DNB volem conèixer artistes i talent local, de Drum and Bass i Bass Music. Si ets DJ, productor o simplement tens alguna cosa que explicar-nos, [contacta amb nosaltres](/contact.html) i et donarem detalls del funcionament.
