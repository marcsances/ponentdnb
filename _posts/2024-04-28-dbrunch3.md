---
layout: article
key: 2024-04-28-benvinguts
title: DBrunch 3a edició, consolidant la cultura DnB a Lleida
tags: Events
article_header:
  theme: dark
  type: cover
  image:
    src: /images/ponentdnb_linia.jpg
---

Els dos darrers dissabtes hem assistit al que suposa en conjunt la tercera edició de l'event [DBrunch](https://instagram.com/dbrunchfest) a Lleida, un esdeveniment que combina cultura urbana, emprenedoria i música.

Aquest event ha constat de dues parts (com ells l'hi diuen, la cara A i cara B), que s'han celebrat respectivament els dies 20 i 27 d'abril.

# Side A: música, skate, i bon ambient

| [![Imatges de l'skatepark de Pardinyes durant la celebració de l'event](/images/dbrunch-skate.png)](https://www.instagram.com/p/C5_9NnfM16a/) | 
|:-------------------------------------------------------------------------------------------------------------------------------------------:| 
|         *Imatges de l'skatepark de Pardinyes durant la celebració de l'event. Feu clic per a veure totes les fotos de la jornada.*          |

La primera part de l'event s'ha celebrat al skatepark de Pardinyes, on s'han realitzat durant el dia diverses activitats, essent la part central de l'esdeveniment, la primera parada de la temporada de la [SB League](https://skatia.es/ca/la-temporada-lliga-skate/), una lliga de skateboard catalana on hem pogut observar un gran nivell.

En paral·lel, una zona market amb botigues de roba, barberia, tatuatges, scalextric i un simulador de conducció, així com food trucks, castell inflable per als més petits i moltes altres activitats.

Entrant en el tema central (per a nosaltres) que fou la música, durant el dia vam tenir l'ambientació musical al cotxe de Red Bull per part de [Coolkin](https://instagram.com/_coolkin_dj) i [Nil Riba](https://instagram.com/nilriba.dj), amb música techno i house molt agradable i idònia per a ambientar la jornada.

| [![Cotxe de Red Bull](/images/cotxeredbull.png)](https://www.instagram.com/p/C5_9NnfM16a/) | 
|:------------------------------------------------------------------------------------------:| 
| *No es punxa sempre en un cotxe de Red Bull. Per cert, no se li fa un aire al Cybertruck?* |

A la nit, finalitzada la competició de skate, la pista de patinatge es va convertir en pista de ball amb la celebració del concurs de DJ, on els nostres DJ [Marquii](https://instagram.com/marquii172) i [Zephyr](https://instagramn.com/z3phyrdnb) van participar, així com [Dossix](https://instagram.com/dossix_dj) (no confondre amb [Dosix](https://instagram.com/dosix.dnb)!) i [COCA](https://instagram.com/hija_de_la_coca).

El concurs va demostrar molt nivell, i vam tenir a Zephyr com a primer classificat, Marquii com a segon, Dossix com a tercer i COCA com a quarta. Com a guanyador, Zephyr va poder participar de la segona part de l'event obrint la nit!

Per part de Marquii vam tenir una sessió poc habitual per al seu estil, amb molta més velocitat i ritme i molt neurofunk. Després, Zephyr ens va oferir un tastet del que acabaria venint la propera setmana, amb la seva característica mescla de ritmes foscos i durs però alhora amb tacte i personalitat.

# Side B: drum and bass a tot ritme

<video controls loop poster="/images/dubelements.jpg" width="450" height="300" id="background">
   <source src="/images/dubelements.mp4" type="video/mp4">
   <img src="/images/dubelements.jpg" />
</video>

La segona part de l'event es va celebrar ahir dissabte al [MIMA](https://instagram.com/mima_lleida), i va suposar un revulsiu en la cultura DnB a la ciutat de Lleida, sent l'event més nombrós en quant a artistes convidants en els darrers anys.

L'obertura de la nit va córrer a càrrec del nostre resident [Zephyr](https://instagram.com/z3phyrdnb), com a guanyador del concurs de DJ, que va obrir amb una sessió de deep que progressivament va entrar en temes més foscos i intensos. Inaugurant el comptador de Baddadan, però per un bon motiu, amb un remix de breakbeat que ens va deixar a tots sorpresos. No va faltar tampoc el [recentment llançat remix de Dead Limit de Teddy Killerz](https://www.youtube.com/watch?v=UI6oIOuHXiI), que clarament va pel camí d'esdevindre un clàssic.

A continuació, vam tenir a [Nexium](https://instagram.com/nexium.music) que va mantenir la calor de la nit amb neurofunk molt intens i una sessió frenètica.

Després, vam tenir a la tropa de [Dbrunch](https://instagram.com/dbrunchfest), que anticipaven a l'arribada de [Dub Elements](https://instagram.com/dubelementsofficial), caps de cartell de la nit que van oferir una sessió amb molta intensitat.

La traca final va córrer a càrrec de [Debice](https://instagram.com/debiceofficial). Sembla soprprenent que encara quedéssin forces a la pista després de tota la nit, però el cas és que sí, l'ambient es va intensificar i vam gaudir d'un final esplèndid. No va faltar [gasolina per a cremar els motors](https://www.youtube.com/watch?v=CCF1_jI8Prk) d'aquesta nit amb un bootleg del popular tema de reggaeton. Una aposta molt arriscada que no va acabar en cancel·lació gràcies a la qualitat de la producció i la tria correcta del moment per a deixar-la anar, però vigila Sanse que és un arma de doble fil!

Pel que fa a la sala, no podem més que alabar el tenir un bombo en condicions a la ciutat de Lleida, on les sales amb so de qualitat escassegen i costa encara més aconseguir-hi celebrar festes de DnB, així que per part nostra, només queda donar l'enhorabona a [DBrunch](https://instagram.com/dbrunchfest) per tot l'esforç involucrat en organitzar els dos events. Esperarem impacients al proper!
